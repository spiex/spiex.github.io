<html lang="en" dir="ltr">
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Tabelka LM 2021/22</title>

    <link href='https://cdn.jsdelivr.net/npm/boxicons@2.0.5/css/boxicons.min.css' rel='stylesheet'>
    <!-- ^ BOXICONS -->
    <link rel="stylesheet" type="text/css" href="./scss/style.min.css">

    <link rel="apple-touch-icon" sizes="180x180" href="/lm21/apple-touch-icon.png">
    <link rel="icon" type="image/png" sizes="32x32" href="/lm21/favicon-32x32.png">
    <link rel="icon" type="image/png" sizes="16x16" href="/lm21/favicon-16x16.png">
    <link rel="manifest" href="/lm21/site.webmanifest">
  </head>
  <body>

  <nav>
    <div class='logotyp-tabelki'><div><img src='img/logoLMmegawhite.png'></div><a href="punktacja.html" class='infolink'><i class='bx bx-info-circle' ></i><span class='infotekst'>INFO</span></a></div>

    <ul>
      <li><a href="index.html">TABELKA</a></li>
      <li><a href="kalendarz.html"><i class='bx bx-calendar-star'></i>KALENDARZ</a></li>
      <li><a href="statystyki.html"><i class='bx bxs-bar-chart-alt-2' ></i></a></li>
    </ul>
  </nav>
  <div class="main-wrapper">

<div class='przyciski-box'>
  <a class='button' href='punktacja.html'>TABELA PUNKTOWA</a>
  <a class='button' href='zasady.html'>ZASADY PUNKTACJI</a>
</div>

<h2 class='harmonogram-text mini-headline'><span>NAGRODY</span></h2>
<p class='akapit'>1.1. Wpisowe wynosi tradycyjnie 50 złotych od głowy i zostanie w całości przeznaczone na pulę nagród dla pierwszych trzech miejsc w tabelce.</p>
<p>1.2. Zwycięzca tabelki otrzyma <span class='bold green'>200 zł</span> i normalną gwiazdkę.</p>
<p>1.3. Drugie miejsce wygrywa <span class='bold green'>125 zł</span>.</p>
<p>1.4. Trzecie miejsce wygrywa <span class='bold green'>75 zł</span>.</p>

<h2 class='harmonogram-text mini-headline'><span>TIE BREAKERY</span></h2>
<p class='akapit'>2.1. O kolejności w tabeli decyduje liczba "dużych" punktów, naliczanych zgodnie z tabelą punktową i bonusami przyznawanymi po zakończeniu turnieju (finaliści, król strzelców).</p>
<p class='akapit'>2.2. W przypadku remisu punktowego o zajmowanym miejscu w tabeli decyduje liczba "małych" punktów (trafionych 1x2). W przypadku remisu w dużych (DP) i małych (MP) punktach, na koniec tabeli o tym, który z dwóch remisujących zawodników zajmie wyższe miejsce, decyduje liczba punktów bez doliczonych bonusów (finaliści, król strzelców itd.).</p>
<p class='akapit'>2.3. W sytuacji, gdy po zastosowaniu punktu 2.2 wciąż jest remis, a końcowa pozycja w tabeli ma znaczenie w kontekście nagród pieniężnych (miejsca 1-3), o zajętym miejscu decyduje komisyjnie przeprowadzony rzut monetą (w obecności mężów zaufania i/lub za pośrednictwem TabelkaTV).</p>
<p class='akapit'>2.4. W sytuacji, gdy po zastosowaniu punktu 2.2 zawodnicy zajmujący miejsca niepremiowane pieniędzmi (miejsca od 4. w dół) wciąż remisują, obu zawodnikom przyznawane jest ex aequo wyższe miejsce, a niższe nie zostaje przyznane.</p>
<p class='akapit'>Przykładowa kolejność końcowa po zastosowaniu wszystkich tie breakerów (zaznaczone na zielono):</p>
<p class='akapit'>1. <span class='bold'>125 DP | 25 MP <span class='green'>(125+0)</span></span></p>
<p>2. <span class='bold'>125 DP | 25 MP (120+5)</span></p>
<p>3. <span class='bold'>122 DP | 26 MP (112+10)</span> <span class='bold green'>(wygrany rzut monetą)</span></p>
<p>4. <span class='bold'>122 DP | 26 MP (112+10)</span></p>
<p>5. <span class='bold'>110 DP | <span class='green'>20 MP</span> (100+10)</span></p>
<p>6. <span class='bold'>110 DP | 19 MP (110+0)</span></p>
<p>7. <span class='bold green'>108 DP | 18 MP (110+0)</span> (dwa 7. miejsca)</p>
<p>7. <span class='bold green'>108 DP | 18 MP (110+0)</span> (dwa 7. miejsca)</p>
<p>9. <span class='bold'>101 DP | 19MP (110+0)</span></p>

<h2 class='harmonogram-text mini-headline'><span>SPÓŹNIENIA I NIEPRZESŁANE TYPY</span></h2>
<p class='akapit'>3.1. Deadline na ogół jest zaplanowany na godzinę przed rozpoczęciem pierwszego meczu danej kolejki. <span class='bold green'>Wiążącą godziną przesłania typów jest godzina podana w poście w grupie na FB.</span></p>
<p class='akapit'>3.2. Uczestnik, który nie zdąży przesłać typów na wskazany adres mailowy o wyznaczonej godzinie nie zostanie ukarany, jeśli zdąży przesłać typy przed rozpoczęciem pierwszego meczu kolejki.</p>
<p class='akapit'>3.3. <span class='bold green'>W przypadku przesłania typów w momencie, kiedy mecze już trwają, nie będzie możliwości wytypowania już rozpoczętych spotkań</span> (w fazie grupowej na ogół będą odbywać się 4 mecze jednocześnie, co sprawia, że spóźnienie oznacza utratę możliwości wytypwania czterech spotkań). Typy na mecze, które jeszcze się nie rozpoczęły będą wpisane normalnie, a <span class='bold green'>punkty nie będą dzielone na pół</span>, jak w niektórych poprzednich tabelkach.</p>
<p class='akapit'>3.4. Ze względu na sytuację pandemiczną, dodatkowa kara za spóźnienie w postaci plucia na rękę zostaje tymczasowo wycofana.</p>

<h2 class='harmonogram-text mini-headline'><span>MECZE PRZERWANE I PRZEŁOŻONE</span></h2>
<p class='akapit'>4.1. W przypadku meczów przerwanych, a następnie dogranych do końca (tego samego dnia lub w innym terminie), obowiązuje oficjalny wynik spotkania, a typy i postawione kapitany pozostają w mocy.</p>
<p class='akapit'>4.2. W przypadku meczów niedokończonych lub nierozpoczętych, w których wynik został narzucony przez UEFA (np. walkower 3-0 lub uznanie wyniku z momentu przerwania spotkania za wiążący), na potrzeby tabelki mecz zostanie uznany za niedobyty, a postawione w nim kapitany zwrócone do puli graczy.</p>

<h2 class='harmonogram-text mini-headline'><span>PRZERWANIE LUB SKRÓCENIE LIGI MISTRZÓW</span></h2>
<p class='akapit'>5.1. Gdyby z jakiegoś względu Liga Mistrzów została skrócona lub zakończona przedwcześnie w sytuacji, w której wszyscy gracze zużyli komplet kapitanów, tabelka zostanie zakończona, a miejsca, pieniądze i gwiazdka przyznane na podstawie pozycji w tabeli w momencie zakończenia turnieju. Pozycja w tabeli będzie ustalona na podstawie punktów 2.1, 2.2 i 2.3.</p>
<p class='akapit'>5.2. Gdyby z jakiegoś względu Liga Mistrzów została zakończona przedwcześnie w sytuacji, w której niektórzy zawodnicy wciąż mają do dyspozycji kapitanów, w drodze wyjątku zostanie za nie wypłacony ekwiwalent punktowy (3 punkty za każdego niezużytego kapitana), a kolejność w tabeli po doliczeniu ekwiwalentu zostanie ustalona na podstawie punktów 2.1, 2.2 i 2.3.</p>
<p class='akapit'>5.3. Gdyby z jakiegoś względu Liga Mistrzów została skrócona w taki sposób, że któryś z uczestników nie będzie miał możliwości wykorzystania wszystkich kapitanów (n meczów, n+1 lub więcej kapitanów), wszystkie pozostałe typy tego zawodnika będą obligatoryjnie postawione na kapitanie, a za dodatkowe kapitany zostanie wypłacony ekwiwalent punktowy (3 punkty za każdego ponadnormatywnego kapitana). Nie ma możliwości zrezygnowania z postawienia kapitana i otrzymania za niego ekwiwalentu. Kolejność w tabeli po doliczeniu ekwiwalentu zostanie ustalona na podstawie punktów 2.1, 2.2 i 2.3.</p>
<p class='akapit'>5.4. Gdyby z jakiegoś względu rozgrywanie Ligi Mistrzów zostało zawieszone (patrz sezon 2019-2020), tabelka zostanie zawieszona i rozstrzygnięta dopiero po rozegraniu wszystkich zaległych meczów. Jeśli po zawieszeniu zostanie podjęta decyzja o niedogrywaniu Ligi Mistrzów do końca i przerwaniu turnieju, przy ustalaniu zwycięzcy i kolejności w tabelce obowiązują zasady z punktów 5.1, 5.2 i 5.3.</p>

<h2 class='harmonogram-text mini-headline'><span>KAPITAN (c)</span></h2>
<p class='akapit'>6.1. Niewykorzystane w turnieju kapitany przepadają i <span class='bold green'>nie będzie za nie wypłacany ekwiwalent punktowy</span>. Jedynym wyjątkiem są sytuacje z punktów 5.2 i 5.3.</p>

<h2 class='harmonogram-text mini-headline'><span>BONUSY PUNKTOWE NA KONIEC TABELKI</span></h2>
<p class='akapit'>7.1. Pod koniec tabelki dodatkowy bonus punktowy (po 5 pkt) otrzymają wszyscy zawodnicy, którzy <span class='bold green'>przed rozpoczęciem tabelki</span> poprawnie wytypują dwóch finalistów i króla strzelców turnieju. Łącznie do zdobycia jest 15 punktów.</p>
<p class='akapit'>7.2. Jeśli królem strzelców zostanie ex aequo dwóch lub więcej zawodników, wytypowanie dowolnego z nich jest podstawą do otrzymania dodatkowych punktów.</p>
<p class='akapit'>7.3. W przypadku przedwczesnego zakończenia Ligi Mistrzów na etapie, gdy w grze zostały więcej niż dwie drużyny, bonus za wytypowanie finalistów nie zostanie naliczony.</p>
<p class='akapit'>7.4. W przypadku skrócenia lub przedwczesnego zakończenia turnieju, za króla strzelców uważa się zawodnika/ów z największą liczbą bramek w momencie zakończenia Ligi Mistrzów.</p>

<h2 class='harmonogram-text mini-headline'><span>PUBLICZNE PODAWANIE TYPÓW</span></h2>
<p class='akapit'>8.1. Podawanie typów na czacie przed deadlinem (prawdziwych lub nie) jako forma wojny psychologicznej nie jest cool, ale jest dozwolone.</p>

</body>
</html>
